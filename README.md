## Spēles apraksts: 

Spēles sākumā ir dota skaitļu virkne. Katram spēlētājam ir 0 punktu. Spēlētāji izpilda gājienus pēc kārtas. Gājiena laikā spēlētājs izvēlas jebkuru divu blakusstāvošo skaitļu pāri un aizvieto to ar vienu skaitli, pamatojoties uz šādiem nosacījumiem:  

• ja izvēlētā pāra skaitļu summa ir lielāka par 7, tad skaitļu pāri aizvieto ar 1 un spēlētāja punktu skaitam pieskaita vienu punktu;  

• ja skaitļu summa ir mazāka par 7, tad to aizvieto ar 3 un no pretinieka punktu skaita atņem 1 punktu;  

• ja summa ir vienāda ar 7, tad to aizvieto ar 2 un gan spēlētāja punktu skaitam, gan pretinieka punktu skaitam pieskaita 1 punktu. Spēle beidzas, kad vairs nav skaitļu pāru, ko var aizvietot. Ja spēlētāju punktu skaits ir vienāds, tad rezultāts ir neizšķirts. Pretējā gadījumā uzvar spēlētājs, kam ir vairāk punktu. 

 
## Papildu prasības programmatūrai: 

Spēles sākumā cilvēks-spēlētājs izvēlas, ar kura garuma skaitlisko virkni viņš vēlas spēlēt. Virknes garumu var izvēlēties diapazonā no 15 līdz 25 skaitļiem. Atbilstoši ievadītajam garumam spēles programmatūra gadījuma ceļā saģenerē skaitlisko virkni, kas ietver skaitļus no 1 līdz 9. 